[
  {
    "title": "Blops Godnatsang",
    "lyrics": "1.\nLille Blob nu skal du sove nu begynder alt det sjove,\ndu skal ind i drømmeland skynd dig ligeså stærkt du kan.\nAlfebørn og elefanten springer rundt på sengekanten,\n3 pingviner og 1 struds køre rundt i omnibus.\n\n2.\nEn lang giraf med træsko på slår takten, klip, klap, klip,\nmens musen danser let på tå, på missens næsetip.\nNisser bygger på din dyne rask en fin musiktribune,\nhvor de munter spiller op, sov nu lille søde Blob."
  },
  {
    "title": "Den Lille Ole med paraplyen",
    "lyrics": "1.\nDen lille Ole med paraplyen,\nham kender alle småfolk i byen,\nhver lille pige, hver lille dreng,\nhan lægger sødt i sin lille seng.\n\n2.\nDog vil han først paraplyen brede\nog uskylds hygge om lejet sprede,\nså vil i drømme den lille fyr\nfortælle dejlige eventyr.\n\n3.\nHan kan fortælle om stjerner klare,\nom himlens hellige engleskare,\nog om den yndige, milde fe,\nsom alle børn vil så gerne se.\n\n4.\nOg har om dagen de artig været,\nog kærlig fader og moder æret,\nda kan så glade til sengs de gå,\nog drømme sødt om Guds engle små"
  },
  {
    "title": "Elefantens vuggevise",
    "lyrics": "1.\nNu tændes der stjerner på himlens blå.\nHalvmånen løfter sin sabel.\nJeg våger at ikke de slemme mus\nSkal liste sig op i din snabel.\nSov sødt lille jumbo og visselul.\nNu bliver skoven så dunkel.\nNu sover tante den gamle struds,\nOg næsehornet din onkel.\n\n2.\nNu kalder i søvne den vilde gnu\nI krattet af store lianer.\nOg aberne synger sig selv i søvn\nI vuggen af grønne bananer.\nSov sødt lille jumbo, dit lille pus!\nSlet intet, min ven skal du mangle.\nI morgen får du en kokosnød,\nOg den skal du bruge som rangle.\n\n3.\nEn zebra tager sin natdragt på,\nMed sorte og hvide striber,\nEt flyveegern med lådne ben,\nSidder i mørket og piber.\nSov sødt lille jumbo, nu er du vel mæt?\nDu kender ej husmodersorgen.\nEn lille plantage på tusinde rør,\nDem skal vi ha’ syltet i morgen!\n\n4.\nHør tigeren brøler sin aftensang\nOg spejder mod alle kanter,\nVed vadestedet, med slebet klo,\nDer lister den sorte panter.\nSov tyst lille jumbo, dit lille myr.\nDin nuttede lille rødbede.\nDu bad mig fortælle et eventyr,\nNu sover du sødt allerede."
  },
  {
    "title": "I skovens dybe stille ro",
    "lyrics": "1.\nI skovens dybe stille ro,\nhvor sangerhære bo,\nhvor sjælen lytted mangen gang\ntil fuglens glade sang;\nder er idyllisk stille fred\ni skovens ensomhed,\nog hjertets længsler tie her,\nhvor fred og hvile er.\n\n2.\nHør! landsbyklokken lyder ned,\nbebuder aftenfred,\nsmåfuglen, før den går til blund,\nend kvidrer lidt en stund;\ni mosen kvækker højt en frø,\nstærkt damper mark og sø;\nnu klokken tier – aftenens fred\nsig stille sænker ned."
  },
  {
    "title": "Jeg ved en lærkerede",
    "lyrics": "1.\nJeg ved en lærkerede,\njeg siger ikke mer;\nden findes på en hede,\net sted som ingen ser.\n\n2.\nI reden er der unger,\nog ungerne har dun.\nDe pipper de har tunger,\nog reden er så lun.\n\n3.\nOg de to gamle lærker,\nde flyver tæt omkring.\nJeg tænker nok de mærker,\njeg gør dem ingenting.\n\n4.\nJeg lurer bag en slåen.\nDer står jeg ganske nær.\nJeg rækker mig på tåen\nog holder på mit vejr.\n\n5.\nFor ræven han vil bide\nog drengen samle bær.\nmen ingen skal få vide,\nhvor lærkereden er."
  },
  {
    "title": "Kasper og Sofie godnatsang",
    "lyrics": "1.\nDagen er forbi nu,\nog natten kommer snart.\nSolen holder fri nu,\nog det er stjerneklart.\nMånemanden henter\nog tænder lygten sin.\nEventyret venter\ni drømmen, som er din.\n\n2.\nKasper og Sofie\nses nok i drømmeland;\nleger lykkelige,\nsom bedste venner kan.\nForstyrre dem skal ingen\ni denne stille nat.\nFlyv trygt på drømmevingen,\ngodnat sov sødt, min skat"
  },
  {
    "title": "Månebarn",
    "lyrics": "1.\nLæg dig ned mit månebarn\nDu griner midt om natten og du laver en mægtig larm\nDu har fået kys og vand, og 28 bamser har jeg hentet til din seng\nLæg dig…\n\n2.\nNu tror jeg snart du sover, endelig, dagen har været lang.\nOg månen ovenover, vågner, af vores søvnige sang\n\n3.\nLæg dig ned din natteravn\nDin dyne er en rede fuld af fjer og blød og varm\nDrøm dig til en flyvetur, der ender som den plejer inde hos din far og mor\nLæg dig…\n\n4.\nNu tror jeg snart du sover, endelig, dagen har været lang.\nOg månen ovenover, vågner, af vores søvnige sang\n\n5.\nHør den ro, det som om, verden sover nu\nHvad med os to skat? ska’ vi si’ godnat"
  },
  {
    "title": "Pjerrot Sagde Til Månen",
    "lyrics": "1.\nPjerrot sa’ til månen\n“Lys nu hvid og klar,\nindtil dette brev jeg\nfærdig skrevet har.\nHusk, det er Pierette,\njeg nu skriver til\nom min lille kone\nhun nu være vil”\n\n2.\nOg ved månens stråler\nPjerrot sad og skrev.\nHan var fjorten dage\nom det halve brev.\nInden han blev færdig\nkan du nok forstå\nså var månen borte –\nsådan kan det gå."
  },
  {
    "title": "Solen er så rød, mor",
    "lyrics": "1.\nSolen er så rød, mor,\nog skoven blir så sort.\nNu er solen død, mor,\nog dagen gået bort.\nRæven går derude, mor.\nVi låser vores gang.\nKom, sæt dig ved min pude, mor,\nog syng en lille sang.\n\n2.\nHimlen er så stor, mor,\nmed klare stjerner på.\nHvem monstro der bor, mor,\npå stjernen i det blå?\nTror du, der er drenge, mor,\nder kigger ned til mig? \nOg tror du, de har senge, mor,\nog sover li’som jeg?\n\n3.\nHvorfor blir det nat, mor,\nog kold og bitter vind?\nHør den lille kat,mor,\ndenmjaver og vil ind.\nMågerne og ternerne\nhar ingen sted at bo.\nÅ hør, nu synger stjernerne.\nDe synger mig til ro."
  },
  {
    "title": "Under Stjernerne På Himlen",
    "lyrics": "1.\nJeg sætter mig på kanten af din seng\nOg du ler til mig\nVerden svinder ind til ingenting\nNår jeg ser på dig\nDu ligger lige så musestille\nOg virker ubeskriveligt lille\nImellem dine mange sjove dyr\nMen i drømmelegen\nFinder vi to vejen\nUd mod nye eventyr\n\n2.\nUnder stjernerne på himlen\nSejler du med mig\nLuk nu stille dine øjne\nSå er vi på vej\nVi sejler over vandet\nOg ind i drømmelandet\nDu og jeg\n\n3.\nOg hvis du bliver skræmt af vinden\nSå kysser jeg dig blidt på kinden\nHvor du end er i fantasien\nVil jeg altid være\nHer hos dig, min kære\nLæg nu trygt din hånd i min\n\n4.\nUnder stjernerne på himlen\nSejler du med mig\nLuk nu stille dine øjne\nSå er vi på vej\nVi sejler over vandet\nOg ind i drømmelandet\nDu og jeg\nDrømmelandet, du og jeg"
  }
]
